M5C ® – Five Continents Massage ® 

Mert az M5C nem csupán egy technika — 
hanem egy komplex gyógyító szemlélet, amely: 

összehangolja a testet, lelket, energiát 

érinti a fizikai, érzelmi és spirituális rétegeket 

aktiválja az öngyógyító folyamatokat 

felszabadítja a szívben tárolt blokkokat 

oldja a múltban lerakódott érzelmi mintákat 

és mély tudatossággal támogatja a vendég belső utazását 

Ez a tudás és minőség kivétel nélkül minden kezelés során érezhető. 

Mi az 5 Kontinens masszázs? 

Az M5C, vagyis az 5 kontinens masszázstechnika egy egyedülálló, mélyen gyógyító érintésmód, amely a világ legősibb és leghatásosabb technikáit kapcsolja össze. 
A belső gyógyító erőt és az univerzális energiát egymással összehangolva az M5C lehetővé teszi, hogy a test és a lélek finoman megnyíljon, oldódjon és feldolgozza mindazt, amit hordoz. 

Az érintés a gerincoszlop mentén ébreszti fel az életerő (kundalini) áramát, majd ezt az energiát a szívben szabadítja fel — ott, ahol a valódi átalakulás születik. 

Az M5C aktiválja a szervezet természetes öngyógyító folyamatait: 
felszabadítja a testben raktározott érzelmi lenyomatokat, oldja a feszültséget, és támogatja a fizikai méreganyagok kiáramlását is. 

A technika különlegessége, hogy öt kontinens tudását kapcsolja össze egyetlen, harmonikus érintésfolyamban, miközben ötvözi a masszázst, az aromaterápiát és az energetikai kezelést. 

 

Hogyan kell elképzelni az M5C masszázst? 

Az M5C masszázst nem egyetlen iskola szerint tanultam, hanem globális tudással tettem rá szert amelyet, intuitív jelenléttel és szívközpontú energiával adok át. 

A masszázst két, kimondottan ehhez a technikához készült speciális olajkeverékkel végzem, amelyek támogatják a test megnyílását, az érzelmi oldódást és az energetikai áramlást. 

Az M5C masszázs mozdulatai egy meghatározott, tudatos ritmusban követik egymást, finoman végigvezetve a vendéget a világ különböző gyógyító kultúráin. 

Az 5 kontinens technikáinak ötvözése – a hagyományokból ihletett technikák: 

Shiatsu és Tuina (Ázsia) – energiameridiánok, kiegyensúlyozás, mély jelenlét 

Ezek a technikák a meridiánokon keresztül harmonizálják a testet, kiegyenlítik az energiaáramlást, miközben segítenek biztonságosan megnyílni a mélyebb rétegek felé. 

Lomi-lomi (Hawaii) – az élet hullámai 

A Lomi-Lomi különleges, szakrális mozdulatai a test egészén áthömpölygő hullámokhoz hasonlítanak. 
A “Lomi” jelentése: egyedi, isteni érintés — a masszázs így kapcsol össze a lét természetes áramlásával. 

Ajurvedikus (India) – ajurvédikus érintés, Marma pontok, csakrák 

Az ajurvédikus technikák a csakrákon haladnak végig, Indiába repítve a vendéget. 
A Marma pontok érintése mély érzelmi oldást, energetikai tisztulást és belső egyensúlyt hoz. 

Svéd és kaliforniai masszázs: feszültségoldás, anatómiai fókusz 

A svéd masszázs anatómiai precizitása segít oldani az izmokban tárolt fájdalmat, feszültséget és stresszt. 
Itt történik meg a test fizikai megtartása és a mélyebb rétegek elengedésének előkészítése. A kaliforniai masszázzsal pedig az elengedés folyamata könnyebben tud aktiválódni. 

Török – dinamikus lazítás és energiaébresztés 

A török masszázs dinamikus, ritmikus fogásai hatékonyan lazítják a kéz és láb izmait, életenergiát ébresztve a test végpontjain keresztül. 